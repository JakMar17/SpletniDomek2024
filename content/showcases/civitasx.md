---
title: CivitasX
subtitle: Platforma za gradnjo pametnih skupnosti
coverImage: /img/index-hero.png
highlights:
  - highlightTitle: Orodja
    highlightData:
      - Flutter
      - Spring Boot
      - Quarkus
      - Angular
      - NuxtJS
      - PostgreSQL
links:
  - linkTitle: CivitasX
    linkUrl: https://civitasx.eu
  - linkTitle: CivitasMiren (Android)
    linkUrl: https://play.google.com/store/apps/details?id=eu.civitasx.miren.app
abstract: CivitasX (lat. skupnost) je platforma za gradnjo pametnih
  skupnosti.  Nastala je v okviru magistrskega dela z naslovom "Rešitve pametnih
  mest v  podeželski lokalni skupnosti".
highlightIntro: >-
  CivitasX (lat. 'skupnost') je inovativna platforma zasnovana za krepitev
  in  povezovanje lokalnih skupnosti. Naša misija je omogočiti prebivalcem,
  da  sodelujejo pri razvoju svojih okolij, podpirajo lokalne pobude in
  gradijo  trajnostne projekte, ki izboljšujejo kakovost življenja za vse
  člane  skupnosti.




  Platforma CivitasX je nastala v okviru magistrskega dela z naslovom "Rešitve pametnih mest v podeželski lokalni skupnosti".
descriptions:
  - superTitle: Rešitve pametnih mest v podeželski lokalni skupnsoti
    title: Teoritečen okvir
    content: >-
      Magistrsko delo obravnava razkorak med teoretičnim konceptom pametnih
      skupnosti in dejanskim stanjem, predvsem v manjših in ruralnih okoljih. Ta
      razkorak izhaja iz digitalne nepismenosti, slabših predpogojev in
      nerazumevanja pomena ter učinkov digitalizacije s strani lokalnih
      odločevalcev.


      Kot rešitev problema delo predlaga razvoj in implementacijo celostnega, stroškovno učinkovitega in modularnega informacijskega sistema, ki omogoča večjo informiranost in participacijo prebivalcev z združevanjem različnih podatkovnih virov. Delo vključuje tudi metodologijo za ocenjevanje "pametnosti" skupnosti, na podlagi katere je izbrana lokalna skupnost, kjer je sistem implementiran in testiran.


      Multidisciplinarnost področja in dela samega nam omogoča spoznanje, da se digitalna preobrazba v manjših skupnostih ne sme zanašati izključno na lokalno upravo. Naloga predlaga digitalizacijo od spodaj navzgor - prek sistemov, ki jih lahko, brez začetnih in infrastrukturnih stroškov, zagotovijo aktivni posamezniki.
  - superTitle: Kaj je CivitasX?
    title: Digitalna in mobilna platforma
    content: >-
      CivitasX je digitalna platforma in mobilna aplikacija, namenjena podpori
      razvoja in povezovanju **lokalnih skupnosti**.



      Izhaja iz latinske besede *civitas* (kar pomeni skupnost) in je zasnovana tako, da prebivalcem določenega območja omogoči aktivnejšo vlogo pri razvoju njihovega okolja.
  - content: >-
      Platforma ponuja več modulov, ki so namenjeni različnim potrebam lokalnih
      skupnosti:


      * **Novice in razpisi**: Centraliziran prikaz lokalnih novic in občinskih javnih razpisov.

      * **Koledar dogodkov**: Agregira informacije o prihajajočih dogodkih in aktivnostih v skupnosti.

      * **Takojšnje obveščanje**: Potisna sporočila uporabnikom glede pomembnih novic / nujnih situacij v skupnosti.

      * **Zbirke podatkov**: Prilagojene lokalne baze podatkov – npr. infrastruktura, okolje, vzgoja, zdravje, kultura, šport – za podporo projektom in načrtovanju.
    title: Ključne funkcionalnosti
    superTitle: Kaj platforma omogoča
  - content: >-
      Krepi vključenost prebivalcev v življenje skupnosti in omogoča lažjo
      komunikacijo med občino, lokalnim javnim sektorjem in občani.


      * Omogoča večjo transparentnost – podatki, novice, razpisi so dostopni na enem mestu.

      * Zbirke podatkov in modul za načrtovanje omogočajo bolj informirano odločanje in razvoj projektov, ki so usmerjeni v potrebe skupnosti.

      * Hitro obveščanje in dogodki izboljšujejo odzivnost skupnosti (npr. pri nujnih situacijah) in povezanost prebivalcev.
    title: Koristi sistema
    superTitle: Kakšne koristi prinaša sistem?
  - content: >-
      CivitasMiren je aplikacija, zasnovana kot digitalni
      informacijsko-komunikacijski kanal za prebivalce in obiskovalce občine
      Miren-Kostanjevica. Cilj je zbrati in predstaviti razpoložljive javne
      informacije – novice, dogodke, javne razpise, vozne rede javnega prometa,
      lokacije bankomatov, polnilne postaje za električna vozila in druge
      infrastrukturne in storitvene točke – na enem mestu, dostopnem preko
      pametnega telefona. To naj bi poenostavilo dostop do relevantnih
      informacij ter izboljšalo informiranost in interakcijo lokalne skupnosti.


      **Aplikacija ponuja naslednje module / vsebine:**


      * Novice in javni razpisi občine (podatki pridobljeni iz uradnih virov občine)

      * Koledar lokalnih dogodkov

      * Vozni redi in informacije o javnem prometu (z integracijo uradnih virov)

      * Lokacije točk javne infrastrukture (npr. bankomati, polnilne postaje za električna vozila)

      * Druge koristne storitve in javne informacije, dostopne preko uradnih virov

      * Direktni dostop / povezave na izvorne spletne strani ali vire, kjer je to možno, za preverjanje podatkov


      **Ciljne skupine**


      * Prebivalci občine: kot orodje za lažji dostop do informacij in obveščanje

      * Obiskovalci in turisti: za lažje potovanje, orientacijo in izkoriščanje ponudbe

      * Lokalna društva, nevladne organizacije in ponudniki storitev: kot kanal za promocijo dogodkov/storitev

      * Turistična in infrastrukturna omrežja: izboljšanje vidnosti in dostopnosti javnih virov
    superTitle: Občina Miren-Kostanjevica
    title: Pilotni projekt - CivitasMiren
---
