---
title: Majca za Kras
subtitle: Dobrodelna majca v zahvalo vsem, ki so sodelovali pri gašenju požara na Krasu
coverImage: /img/majcazakras-2.png
highlights:
  - highlightTitle: Orodja
    highlightData:
      - NuxtJS
      - Stripe
      - SpringBoot
  - highlightTitle: Avtorji
    highlightData:
      - Jakob Marušič, idejni vodja in IT
      - Miha Obidič, koordinator projekta
      - Karolina Marušič (@karolinaumetnina), oblikovalka dizajna
  - highlightTitle: Trajanje projekta
    highlightData:
      - avgust 2022 - december 2022
links:
  - linkTitle: Majca za Kras
    linkUrl: https://majca.skupajzakras.si/
  - linkTitle: Skupaj za Kras
    linkUrl: https://skupajzakras.si/
  - linkTitle: "@karolinaumetnina"
    linkUrl: https://www.instagram.com/karolinaumetnina/
abstract: Humanitarno družbeni projekt dobrodelne majice po uničujočem požaru na
  Krasu 2022
highlightIntro: >-
  Po največjem požaru v zgodovini Slovenije, ki je leta 2022 uničeval na Krasu,
  smo se trojica mladih domačinov iz Opatjega sela zbrali in na podlagi moje
  ideje izdelali dobrodelno majico "**Majca za Kras**", ki smo jo namenili v
  zahvalo vsem, ki so domačinom v težkih dneh pomagali - z gašenjem, materialno
  in moralno.


  Celoten znesek iz nakupa majic smo namenili v dobrodelni projekt **Skupaj za Kras**, katerega namen je obnovitev kraške pokrajine.
descriptions:
  - superTitle: "2022"
    title: Uničujoč požar na Krasu
    content: >-
      Požar na Krasu se je začel 15. julija 2022 in je zajel več kot 2000
      hektarjev italijanskega in slovenskega dela planote Kras. Gre za največji
      požar v zgodovini samostojne Slovenije. Nastanek požara delno pripisujejo
      iskram, nastalim zaradi zaviranja vlaka, delno pa ostaja nepojasnjen. 


      Zaradi suhe in goste vegetacije, visokih poletnih temperatur ter močne burje se je hitro razplamtel. Gašenje sta otežila težko dostopen teren in neznana količina neeksplodiranih ubojnih sredstev (NUS) iz prve svetovne vojne. Zaradi NUS je imelo veliko vlogo gašenje iz zraka, saj gasilci niso mogli prodirati v notranjost požara, ampak so lahko predvsem branili robove. V Sloveniji se je z njim spoprijelo več kot 1500 poklicnih in prostovoljnih gasilcev iz Slovenije in Italije, Civilna zaščita, Slovenska vojska, Rdeči križ, Zavod za gozdove in družba Slovenski državni gozdovi, druge javne službe ter italijanska Gozdarska straža. Gašenje je potekalo v več sektorjih s podporo iz zraka. Poleg tega so potekali tudi gozdarska dela ustvarjanja presečnih pasov in čiščenja ter odstranjevanje ubojnih sredstev. Gašenje iz zraka so izvajali helikopterji Slovenske vojske in Policije, Avstrije, Hrvaške, Madžarske, Slovaške in Srbije, tovorno letalo Pilatus PC-6 in dve letali Canadair ter vodni top slovenske policije. 


      V obeh državah so evakuirali več vasi (Selo, Korito, Hudi Log, Brestovico pri Komnu, Klariče, Vojščico, Temnico in Novelo, Opatje selo, Lokvico ter del Mirna). V Italiji je požar na pobočju Kremenjaka zajel hiše v Jamljah. Zaprte so bile avtoceste ter več deželnih in lokalnih cest.


      Požar je bil dokončno pogašen 20. julija.
  - superTitle: Ideja in pobuda
    title: Dobrodelna majica
    content: >-
      Požar se je dotaknil veliko ljudi, a nikogar toliko kot kraševcev in
      domačinov v neposredni bližini. Dotaknil se nas je strah in nemoč,
      dotaknila se nas je minljivost narave in vsega kar v njo spada, dotaknili
      so se nas ognjeni zublji in dim, ki bi ga lahko z nožem rezal.


      Dim in ogenj sta za seboj na Krasu pustila puščavo kamna, saj in pepela. Čeprav žalostna je v tednu dni stkala ogromno veselih, zabavnih in opogumljajočih dogodkov, ki si jih bomo, ne zgolj domačini, ampak tudi marsikdo drugi zapomnil še dolgo v prihodnost.


      Kraševci in domačini si bomo to zgodbo zapomnili predvsem po tem, da nismo bili sami. Z nami je bila celotna Slovenija. Z nami je bila celotna Evropa. In pri tem ne mislimo zgolj na tiste, ki so se borili v prvih vrstah – gasilcev, reševalcev, vojakov in drugih služb. Pri tem mislimo na vse, ki so s prostovoljnimi prispevki, z lepimi mislimi ali zgolj opogumljajočimi besedami stali ob nas.


      Na podlagi akcije »Skupaj za Kras« smo avtorji projekta »Majca za Kras« združili zbiranje sredstev z zahvalo prav vsakomur, ki je bil z mislimi na Krasu. Cilj projekta je bil, z Miho in Karolino, ki nam je pripravila dizajn majice, ustvariti trajen spomin in zahvalo vsem, ki so bili, fizično ali ne, z nami na Krasu.


      ![](/img/majcazakras-1.png)
  - superTitle: Tehnična zasnova
    title: Spletna stran in zbiranje sredstev
    content: >-
      V okviru akcije je bila pripravljena spletna stran z navodili in povezavo
      na Stripe preko katerega je potekalo zbiranje sredstev. Z zbranimi
      sredstvi je neposredno upravljala dobrodelna fundacija **Vrabček Upanja**


      Poleg spletne strani je bil izdelan tudi zaledni sistem, ki je podatke o naročilu prenašal v lokalno podatkovno bazo. Zaledni sistem je bil izdelan v ogrodju **SpringBoot,** uporabljena je bila podatkovna baza **MariaDB.**


      V okviru projekta je bil načrtovan tudi uporabniški vmesnik za pregled naročil in označevanje statusa posameznega naročila spisan v ogrodju **Angular,** vendar zaradi pomanjkanja časa ni bil nikdar dokončno izpeljan.
  - superTitle: Največji dobrodelni projekt tega tipa
    title: Rezultat projekta
    content: >-
      Projekt "Majca za Kras" velja za **največji tovrstni dobrodelni projekt po
      požaru**, gre tudi za edini del starševskega projekta Skupaj za Kras v
      okviru katerega se ni zgolj zbiralo finančnih donacij ali izvajalo dražb
      za unikatne izdelke, temveč je omogočal celotni zainteresirani publiki
      ponuditi trajen spomin na uničujoče dni požara.


      V sklopu prodaje majic, preko spleta in na določenih dogodkih v sklopu projekta Skupaj za Kras, je bilo prodano **preko 150 majic.** Večina majic je bila prodanih v Slovenijo, nekaj naročil pa je bilo izvedenih tudi v **Italijo, na Hrvaško in Francijo.**


      ![](/img/majcazakras-3.png)
---
